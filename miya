ব্রাহ্মণবাড়িয়ার বিজয়নগর উপজেলার স্বেচ্ছাসেবক লীগ নেতা এমদাদ সাগর গ্রেপ্তার এড়াতে পলিয়ে ছিল। তবে গ্রেপ্তার এড়াতে পারলেও মৃত্যুকে আর এড়াতে পারেননি। ঢাকার শাহজাদপুর এলাকায় একটি হোটেলে অগ্নিকাণ্ডে তার মৃত্যু হয়েছে। তার মৃত্যুর খবর তিন দিন পর জানতে পেরেছে তার পরিবার। মৃত্যুর সংবাদ পেয়ে ঢাকা গিয়ে স্বজনেরা তাঁর লাশ শনাক্ত করেন।

মারা যাওয়া এমদাদ সাগর ব্রাহ্মণবাড়িয়ার বিজয়নগর উপজেলার ইছাপুরা ইউনিয়নের খাদুরাইল গ্রামের মৃত জারু মিয়ার ছেলে। সে বিজয়নগর উপজেলা ছাত্রলীগের সাবেক সভাপতি ও সেচ্ছাসেবক লীগের সাধারণ সম্পাদক। ৫ আগস্ট ছাত্রজনতার ওপর গণহত্যার পর আওয়ামী লীগ সরকারের পতনের দিন থেকে এমদাদ এলাকাছাড়া। তাঁর বিরুদ্ধে সদর থানায় একটি হত্যা মামলা আছে।
